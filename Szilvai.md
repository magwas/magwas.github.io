Jelen írás Szilvay Gergely "Az azonos neműek házassága: érvek és ellenérvek" című PhD dolgozatát https://btk.ppke.hu/uploads/articles/1131314/file/Szilvay_Gergely_disszertaci%C3%B3.pdf
 elemzi, megmutatja annak hiányosságait, és amellett érvel, hogy a
szerző érdemtelenül szerezte tudományos fokozatát, és amúgy is homofób, szűklátókörű és - ezek alapokaként - a logikus gondolkodás terén kihívásokkal küzd.

Ha szükséges a cím elvételéhez, ezt az írást tele tudom rakni hivatkozásokkal, de annyira köztudott tényekre támaszkodom, hogy ezt feleslegesnek tartom.

Mielőtt részletes elemzésbe bocsájtkozom, szeretném definiálni az elemzés során használt tudományosság- és etikadefiníciót.

A tudományos módszert úgy szokás leírni, hogy az megfigyelések alapján hipotéziseket állít fel logika segítségével, majd ezen hipotézisek segítségével újabb megfigyelésekkel ellenőrizhető predikciókat tesz.
Egy tudományos eredmény "erejét" annak prediktív képessége és a magyarázat logikája, valamint egyszerűsége (Occam borotvája) határozza meg.
Egy alapvetően irodalmakra építő tanulmánynál nyilván elsősorban a logikát lehet értékelni, de a felhasznált irodalmakat a megfigyelésekkel párhuzamba állítva lehet kijelentéseket tenni a mintavétel minőségével kapcsolatban is.
A logikus érvelés tényekre és definíciókra épít, és a matematikai logikán alapul.
A tények a megfigyelések (esetünkben leginkább hivatkozások) objektív eredményei, így nem függenek véleménytől, világnézettől.
A definíciók az okfejtés egyszerűbb véghezvitelét segítik, egy jól körülírt fogalmat jelölnek meg valamilyen névvel/címkével.
A definíció választása önkényes, annak alapja az érvelés egyszerűsége és az érvelő világnézete. Emiatt definíciókkal vitatkozni értelmetlen, viszont a logikus érvelés megköveteli a definíciók konzisztens használatát egy érvelésen belül.
Mivel a politológia - legalábbis ahogyan ma Magyarországon művelik - egy gyerekcipőben járó, kevés matematikai eszközt felvonultató, "soft" tudományterület, fontos felhívni a figyelmet a definíciók konzisztens és tudatos
használatára. A "soft" területeken gyakori hiba a definíciókon való vitatkozás, illetve a különböző definíciók használatával elérte eredmények összevetése a különböző definíciók különböző eredményekre gyakorolt hatásának figyelembe vétele nélkül.
Ezt azért tartom különösen fontosnak megjegyezni, mert a szerző - mint látni fogjuk - komoly kihív'sokkal küzd a definíciók mibenlétének és helyes használatának megértésével kapcsolatban.
Persze nem csak ezt, hanem az összes klasszikus érvelési hibát elköveti - aminek nyilvánvaló oka, hogy a homofóbia csak logikai hiba eredménye lehet.

Mivel a tanulmány katolikus egyetemen született, nem megkerülhető a dogma és a tudományos igényesség viszonyának elemzése, annak ellenére, hogy a szerző egy fejezet kivételével igyekszik nem dogmatikai alapú érvelést alkalmazni,
ezért a tanulmány teljességének tudományos igényessége értékelhető enélkül is.

A dogma olyan, nem tényekre vagy érvelésre alapozott kijelentés, amely további érvelést tesz lehetővé, a dogmát úgy használva, mint tényt.
Mivel a dogma nem tény, ezért nem illeszthető a tudományos módszerbe.

Az "etikusság" alapdefiníciójaként a "Primum non nocere" elvet alkalmazom, tehát hogy döntés esetén azt a lehetőséget válasszuk, amely kevesebb kárt okoz.
Ez a definíció konzisztens a legtöbb szellemi irányzattal, ideértve a liberalizmustól a szocializmuson át a mérsékelt konzervativizmust és Jézus tanításainak nem-dogmatikus megközelítését is.
Ennek alternatívájaként azt a megközelítést tudom elképzelni, amely a "Primum non nocere" elv fölé valamilyen dogmát priorizál, de az - mint láttuk - nem kezelhető tudományos igényességgel.


A "heteronormatív" kifejezést jelen írásban két jelentésben használom: az egyik a szűken értelmezett jelentés, amely azt a nézetet jelöli, amely szerint kizárólag a heteroszexuális beállítottság efogadható.
Néhány helyen ugyanezzel a kifejezéssel arra a nézetre utalok, amely a monogámiát is megköveteli.
Ez részben azért van, mert a szűken értelmezett heteronormatív személyek általában a monogámiát is egyedül elfogadható viselkedésnek tartják, a szerző is ilyen módon definiálja a klasszikus házasságfelfogást.
A számomra fontosabb oka azonban az, hogy szeretném felhívni a figyelmet arra, hogy a poliamór beállítottságú emberek legalább ugyanannyi kirekesztést élnek meg,
és gyakrabban családon belüli erőszak áldozatai mint más LMBTQ emberek, mégis ritkán szoktak a mi problémáinkról beszélni.

A "posztmodern kritikája" című rész egyik alapérvelése, hogy a posztmodern alapvetően Marxista, és a Marxizmus alapvető tévedései miatt maga a posztmodern is téved.
A posztmodernről szóló érveléssel nem kívánok érdemben foglalkozni, mert egyrészt egyáltalán nem tartozik a PhD dolgozat tárgyához, másrészt a "posztmodern" definíciója
vélhetően eltér közöttünk. A dolgozat témájához pedig azért nem tartozik a posztmodern, mert pl. az ókori Görögországban is társadalmilag elfogadott volt a homoszexualitás
(Thornton, Bruce S. Eros: the Myth of Ancient Greek Sexuality. Westview Press, 1997. ISBN 0-8133-3226-5 pp. 195–6),
és olyan értékelés is létezik, amely szerint a görögök számára nem a résztvevők neme, hanem a szexuális aktusban betöltött szerepe volt a kapcsolat értékelésének szempontja
 ( Davidson, James (2001). "Dover, Foucault and Greek Homosexuality: Penetration and the Truth of Sex". Past & Present.), ami a társadalmi nemfelfogás egy formája.
A fentiekből következően a nem-heteronormatív gondolkodás nem megkülönböztető jele bármelyik modern szellemi irányzatnak. Ezért nem tartozik a posztmodern kritikája a dolgozat tárgyához.

Az hogy a szerző hét oldalt szentel egy olyan témának, amelyről nem ismeri fel, hogy nem tartozik a tárgyhoz, jól mutatja azt a tájékozatlanságot, amellyel a szerző a témához hozzáált,
és önmagában is indokolja a tudományos fokozat érdemtelenségét.
Elméletileg nem kizárható, hogy a szerző nem tudatlanságból, hanem tudatosan, tendenciózus módon hagyta figyelmen kívül az érvelését aláásó tényeket, de ezt nem bizonyítja az,
hogy jelenleg ezt a tevékenységet főfoglalkozásban végzi. Érvelésem ennek feltételezése nélkül is megáll.

A szerző ugyanakkor itt is említi mintegy mellékesen azt a felfogást is, amely szerint a heteronormatív szemlélet kirekesztő a nem heteroszexuálisokkal szemben.
Ez az azonos neműek házasságának jogáért küzdő jogvédők elsőszámú érve.
Máshol egyenesen idéz is:
"a törvényi definíció egy 'társadalmi realitásoktól elszakadt, széles körben elterjedt és elfogadott családformákat kirekesztő' megfogalmazás, amely szerintük 'minden kétséget kizáróan ellentétes az Emberi Jogok Európai Egyezményével' "
A szerző ezt az érvelést nem vitatja, noha egy tudományos igényű, valamilyen nézetet vitató munkában egyrészt illendő a nézet minden fontosabb érvét értékelni, másrészt ez az érv nagyon jelentősen szűkíti az etikusan használható ellenérvek körét:

Amennyiben ez igaz, és elfogadjuk hogy etikus magatartás nem képzelhető el anélkül, hogy ne okozzunk mások számára tudatosan kárt,
akkor csak olyan érvelés tekinthető etikusnak az azonos nemúek házasságának tiltása ellen, amely amellett érvel, hogy mások számára még nagyobb kárt okoz ez.
Ilyen jellegű, kicsit is logikusnak tűnő érvelést egyet ismerek, amely a homoszexuálisok által felnevelt gyermekek életminőségéért aggódik.
(Az, hogy bizonyos emberekben megbotránkoztatást kelt az, ha megtudják, hogy mások miben lelik öröműket, pszichikiai jellegű szenvedés, amitől nem lehet ezeket az embereket mások jogainak csorbításával megszabadítani.)
Ezzel kapcsolatban a szerző - később, miután belátta, hogy léteznek olyan homoszexuális párok, akik jól és jó eredménnyel nevelnek fel gyermekeket - kijelenti:
"A fő kérdés nem az, hogy a homoszexuális párok, mint emberek és nevelőszülők, kárt okoznak-e a gyermekeknek. A kérdés az, hogy melyik jobb a gyermeknek: egy homoszexuális pár által vagy egy különnemű pár által vezetett  otthon?"
A szerző érvelése statisztikai jellegű: amellett érvel, hogy mivel a homoszexuális párok által felnevelt gyerekek közül többnek vannak problémái, a melegházasság tiltása indokolt.
Ez egy logikai hiba, aminek tudományos igényű dolgozatban nincs helye.
A statisztikus érveléssel jelen esetben az a baj, hogy ha arra az eredményre is jutnánk, hogy a homoszexuális párok által felnevelt gyerekek közül többnek vannak problémái, az még mindig nem a melegházasság betiltását,
hanem annak alkalmassághoz kötését indokolná. Ami persze diszkrimináció lenne, ha különnemű pároknál ugyanakkor nem vezetnék be, hiszen közöttük is szép számmal vannak olyanok, akik nem sikeresek a nevelésben.

Ezen a ponton eljutottunk odáig, hogy a dolgozat nem érte el azt a célt, hogy bármilyen etikus módon felhozható ellenérvet felvonultasson a melegházassággal szemben.

Egyúttal beláttuk, hogy a dolgozat - azon kívül is, hogy nem tudja az alaptételét bizonyítani - több olyan hiányossággal küzd, amelyek megkérdőjelezik az alapján kiadott tudományos fokozat jogosultságát.

De mivel a terjedelemnek elhanyagolható részét érintettük, és jelen dolgozat célja bemutatni azt is, hogy mekkora gyökérrel állunk szemben, ezért lássuk az eddig elhanyagolt részeket is:

A Kinsey skálát a szerző azzal kritizálja, hogy az túl alacsonyra teszi azt a határt, ahonnan valaki homoszexuálisnak számít.
Ez önmagában felfogás kérdése, tehát nem lehet vitatni.
Ugyanakkor később azzal a kritikával él, hogy Kinsey szerint az emberek 8%-a homoszexuális, míg más kutatások ennél lényegesen kisebb számokat hoznak ki, más definíció alapján.
Ezzel az a baj, hogy különböző skálán mért dolgokat próbál meg összehasonlítani, ami szintén durva hiba.

A szerző egyúttal kijelenti: "életszerűtlen, hogy a felmérések politikai súlyának tudatában az anonim kérdőíveken a melegek ne mernék bevallani szexuális irányultságukat egy nyugati demokráciában."
Ez a kijelentés komoly pszichológiai tudatlanságról tesz tanúbizonyságot. Figyelmen kívűl hagyja azt, hogy az emberek nagyon sokféle félelemmel tudnak küzdeni, különösen azok, akiknek folyamatos kirekesztésben van részük.
Azzal sem számol, hogy az emberek egy része nem tudatosítja a szexuális irányultságát. Sajnos éppen a látens melegek körében gyakoribb a homofóbia. Az az érvelés ugyanakkor nem áll meg, hogy a szerző látens meleg, mert homofób:
valószínű, hogy nem csak a látens melegek között vannak homofóbok, ezt másféle lelki probléma is okozhatja.

Kinsey munkásságából a szerző elismeri azt a fontos tényt, hogy "tényleg van az emberi szexualitásnak valamiféle skála-jellege".

A cisz- és transzneműzégről szóló rész két különböző dolgot kever: a cisz- és transzneműség kérdését, ami arról szól, hogy az ember biológiai neme és nemi identitása nem feltétlenül fedi egymást,
 másrészt a nem bináris nem kérdését, amiről az előző fejezetben ismerte el, hogy létező dolog.
Jól ismeri fel, hogy (már csupán) a szexualitás skála-jellegéből (is) adódik, hogy minden ember nemi identitása különböző.
Amennyiben ez reductio ad absurdum érvelés akart volna lenni, akkor nem sikerült, mert ahhoz ellentmondást kell bizonyítani.
A szerző szerint "az egész elméletet" belső ellentmondások feszítik (a dolgozat nem tartalmazza, hogy melyek ezek), és közelebbről meg nem határozott "feminista kritikák" is érik.
Mivel a szerző önmagától nem képes ellenérveket felsorakoztatni, illett volna legalább az itt szereplő művek legerősebb érveinek szinopszisát megadni.
Ez nem történt meg, nekem pedig nincs kedvem még egy tanulmányról bemutatni, hogy hülyeség, főleg azért nem, mert a nem-bináris nemmel kapcsolatban már máshol nyugvópontra jutottunk,
a transzneműség kérdésköre pedig irreleváns a melegházassággal kapcsolatban: ha a melegházasság engedélyezett, akkor a transznemúek házassága is, hiszen bármelyik definíciót használjuk a nemük meghatározására, házasodhatnak.
Szóval ez a teljes fejezet kétszeresen irreleváns: nem etikusan érvelhető, illetve irreleváns vagy túltárgyalt téma.

A genderelméletről szóló fejezetben szintén nagyon nehéz érveket találni.
Először megtudhatjuk, hogy már magának a genderelméletnek is többféle definíciója van, és nem jól behatárolható egységes tudományterületként. 
Közben a második mondatban ad hominem érvelést láthatunk, ami - mivel érvelési hiba - nem kaphat helyet egy tudományos igényű dolgozatban.
Azt is megtudhatjuk, hogy a genderelmélet "szoros kapcsolatban van a hatalom marxista és  posztmodern  elméleteivel". Itt - utalva arra, hogy a posztmodernnel kapcsolatos fejezet elemzésének gondolatmenete itt is alkalmazható -
nem lehet nem észrevenni azt a törekvést, hogy a szerző a melegházasságért folyó küzdelmet valamiféle marxista dolognak próbálja feltűntetni.
Szögezzük le hát, hogy míg Marx nyilvánvalóan tévedett a közgazdasági kérdésekben, és nem vette észre, hogy megfelelő motivációs struktúra nélkül nincs működőképes társadalmi rendszer, 
ez nem jelenti azt, hogy értelmetlen lenne társadalmi jelenségeket az erőviszonyok szempontjából elemezni. Lehet ezt a megközelítést marxizmusnak nevezni, ez definíció kérdése - ez elvitatja Marx munkásságának nagy részét, főleg a tévedéseit - 
de igazából ez csupán a tudományos módszer alkalmazásának egy lehetősége.
A "marx" karakterlánc 23 alkalommal szerepel a dolgozatban, ami túl sok egy olyan fogalom számára, aminek nincs köze a dolgozat témájához.
A marxizmus emlegetése ebben a kérdésben azt eredményezi, hogy az emberek egy része a melegházasságot egy negatív dologgal asszociálja.
Ha ez tudatos lenne, akkor propagandafogás - tehát tudományos igényű munkába nem való logikai hiba - lenne. Önmagában az, hogy a szerző jelenleg életvitelszerűen propagandával foglalkozik, nem bizonyítja ezt a szándékot.

A fejezet végén még találunk némi összefoglalást a genderelmélet történetéről, de ellenérveket nem igazán, ami azért is lehet, mert egy rosszul definiálható fogalommal vitatkozni értelmetlen dolog.
A "genderelmélet" néhány tételét a szerző a további fejezetekben próbálja elemezni. Lássuk sikerül-e neki.

A II.1.5 fejezetben a szerző jól felismeri, hogy olyan esetek is vannak, amikor a biológiai nemi jegyek és az agy fejlődése különböző útra lép, és hogy az agy fejlődését alapvetően a hormonok irányítják.
Azt is elismeri, hogy vannak férfiasabb agyú nők és nőiesebb agyú férfiak.
Ennek ellenére úgy tűnik nem sikerül eljutnia addig a következtetésig, hogy a nemi identitás már pusztán biológiai okokból is egyedileg különböző, és a transznemúség is lehet pusztán biológiai alapú.
Ez azért is furcsa, mert a nemi identitás skála-szerűségével tisztában van.
Befejezetlen gondolatmenet - vagy egy olyan gondolatmenet, amivel valaki épp a gondolatmenet logikai eredményével ellenkező dolgot próbál bizonyítani - nem való egy tudományos igényű munkába.

A következőekben a "nemi egyenlőség paradoxonja" kapcsán nem ismeri fel azt, hogy az a tény, hogy a különböző nemi identitások nem homogén eloszlásúak, nem bizonyítja azt, hogy nincsenek nem-szokványos nemi identitások.
Ez a logikai hiba sem való tudományos igényű munkába, rövidebben szólva tudománytalan.

A továbbiakban Lippa munkásságát bemutatva a szerző arra a konklúzióra jut, hogy "a velünk született és a neveltetés folyamán, környezet által befolyásolt faktorok olyan bonyolult szövedéket alkotnak, amelyet igen nehéz kibogozni, elválasztásuk  csak  teoretikusan  lehetséges,  s  ez  a  rájuk  alapozott  közpolitikák  sikerét  is befolyásolja."
Itt megjelenik annak elismerése, hogy a nemi identitást a biológiai faktorokon túl további faktorok is befolyásolják. Ez is jó érv amellett, hogy ne kössük meg a házasodók nemét, és ezzel szemben sem érvel a szerző, mintha ez nem is lenne célja.

A következőekben egy tanulmányból idéz, amely szerint "A szerzők arra jutottak, hogy a férfiasság és nőiesség bináris és fix, a férfi és nő közötti strukturális  differenciák  pedig a reprodukciót szolgálják. Ez a történelem  egésze folyamán elfogadott volt, és fajokon is átível."
Ez a kijelentés vagy csak statisztikai értelemben igaz, tehát érvként használni ebben a témában tudománytalan, vagy a következő problémák vannak vele:
Nem heteronormatív kapcsolatokra az ókori Görögországban már hivatkoztunk, és gyakorlatilag bármelyik másik elegendően ismert kultúrát is felsorolhatnánk itt, beleértve a Vatikánt a saját meleg szubkultúrájával
valamint a szerző nyilvánvalóan nincs tisztában a bonobók vagy a kutyák szexuális szokásaival. Tehát az érvelés ebben az esetben is tudománytalan.

A II.1.6 fejezet kezdetén a szerző a nemváltó műtétek ellen érvel. Ami a téma szempontjából irreleváns, tehát tudománytalan.
Ezután a következőt idézi: „A hipotézist, mely szerint a nemi identitás veleszületett, fix tulajdonsága az embernek, oly módon, hogy az független a biológiai nemtől –azaz hogy egy személy lehetne ’női testbe zárt férfi’ vagy ’férfitestbe zárt nő’ –nem támogatja semmilyen tudományos bizonyíték.”
Ez ellentmond az előző fejezetben elismert tényeknek, a szerző önellentmondásba keveredik. Ez is tudománytalan.

Kevéssel később a szerző azt írja: "A transzneműség alapállítása, hogy lehetséges ellenkező neművé műteni valakit, ez azonban téves felfogás."
A szerző itt definíciókon vitatkozik. A transzneműség egyik elfogadott definíciója az, hogy valakinek a biológiai nemétől eltérő nemi identitása van. Ebben a definícióban nincs szó nemváltó műtétről.
Feltéve, de nem megengedve, hogy nem lehetséges ellenkező neművé műteni valakit (ez megint a "nem" definíciójától függ), ez az érvelés csak a transzneműség a szerző által közölt, nem egyetlen, még csak nem is legszélesebb körben elfogadott definíciójának tévességét bizonyítaná.
Ezért a fenti érvelés tudománytalan logikai hiba.

A szerző itt a Condic testvérek érvelését bemutatva arra a következtetésre jut, hogy ha egy szerv nem az eredeti funkciójának megfelelően működik, akkor az '„működési hiba”, rend-ellenesség'.
Eltekintve attól, hogy a dolgozat elemzése során óhatatlanul is felmerül a kérdés, hogy a szerző az agyával vajon szemlélteti-e ennek az érvelésnek a helyességét, sok gond van ezzel a gondolatmenettel is:
A legfontosabb annak a populációbiológiai ténynek a figyelmen kívül hagyása, hogy a populációk stabilitását erősíti az, hogy a különböző egyéni stratégiák valamilyen keverékét tartalmazzák, és ez a szexuális és reprodukciós stratégiákra is igaz.
Például a nem-reproduktív egyedek jelenléte erőforráshiányos helyzetekben a populáció túlélését szolgálja. Erre példa a tibeti többférjűség, vagy a "cooperative breeding" (https://web.stanford.edu/group/stanfordbirds/text/essays/Cooperative_Breeding.html).
Ezen kívül a gondolatmenet egészét kérdőjelezi meg - bár a nemi szervekkel kapcsolatban nem feltétlenül releváns - hogy az evolúció során több alkalommal "újrahasznosítottunk" szerveket, azok eredeti funkcióját más funkcióra cserélve. Így lett az uszonyból kéz és láb pl.
Az lehet vita tárgya, hogy 2020-ban egy politikaelmélettel foglalkozó kutatónak kell-e ismernie a populációbiológia ezen alapvető eredményeit. Talán egy katolikus egyetemen sok lenne ezt elvárni, hiszen a populációbiológia is épít az evolúcióra, annak bizonyos mechanizmusait magyarázza. Ettől függetlenül tudományos tényeket szögez le, amelyeknek populációbiológiai érvek nélküli tagadása tudománytalan lenne egy katolikus egyetemen is.

A továbbiakban a szerző amellett érvel, hogy a melegházasság emberi jogi felfogása nem érveken alapul, és figyelmen kívül hagyja az ellenérveket. Mint láttuk, a szerző maga ismert el több ilyen érvet, és képtelen volt etikus érveket felhozni ellene.

A szerző megjegyzi: "Nemhiába nevezik többen modern, szekuláris vallásnak az emberi jogok ideológiáját."
A II. vatikáni zsinaton 1965 decemberében VI. Pál által közzétett Gaudium et spes kezdetű lelkipásztori konstitúcióban kötelezi el magát a katolikus egyház az emberi jogok védelmére 
Tehát a szerző tudománytalan módon figyelmen kívül hagyva jól ismert tényeket a katolikus egyházt és az emberi jogokat ellentétesnek állítja be.
Ez felveti azt a kérdést is, hogy egy katolikus egyetem missziójába belefér-e az, hogy olyan embernek ad tudományos fokozatot, aki azzal rombolja az egyház megítélését, hogy tagadja és a katolikus egyház tanításaival
szembenállónak állítja be az "emberi jogok ideológiáját"?

A tanulmány a nemizmus - az emberek közötti különbségek tagadása - kritikájával folytatódik. Ami azért nem tartozik a tanulmány tárgyához, mert a melegházasság éppen az emberek közötti különbségek elismerése.

A szerző ezután felteszi a költői kérdést, hogy - mivel szerinte a melegházasság mellett nincsenek érvek - érdemes-e azt racionálisan megkérdőjelezni. A tudományos gondolkodás alapvetése, hogy racionális érvek mentén mindent érdemes megkérdőjelezni.
A szerzőnek - mint fentebb láttuk - ez nem sikerült.

A továbbiakban a hagyományról értekezik, annak filozófiatörténetéről, állandóságáról és értékéről, racionális voltáról, stb, a szokásos marxozás mellett. Bemutatja, hogy különböző irányzatok különbözőképpen vélekednek a hagyomány értékességéről.

A hagyománnyal kapcsolatos érvelés lényege az, hogy ha egy hagyomány formája nagyon megváltozik, akkor a hagyomány eltűnéséről kell beszélni, és a hagyomány művelőinek joga van ahhoz, hogy a hagyományt azonosító jelet ne lehessen a hagyományt felváltó másik hagyomány megjelölésére használni. Ez az érvelés több sebből is vérzik:
Részben azért irreleváns a dolgozat témájának szempontjából, mert az nyilvánvalóan amellett érvel, hogy a házasságnak nevezett jogi forma zárja ki a melegházasságot, nem pedig amellett, hogy ha a jogi forma elismeri a melegházasságot, akkor ne házasságnak nevezzék. Mivel ez a felvetés még nem volt széles körű társadalmi vita tárgya (bár Ferenc Pápa javaslata értelmezhető így is https://hu.euronews.com/2020/10/21/ferenc-papa-a-homoszexualis-embereknek-joguk-van-arra-hogy-csaladban-eljenek ), a szerző érvelésén túl nem ismertek mellette vagy ellene érvek. Mindenesetre figyelemre méltó ötlet, sokat segítene a nem heteronormatív emberek kirekesztésén, és hangsúlyozná az állam és az egyház szétválasztását is.

Az, hogy mikor beszélhetünk a hagyomány eltűnéséről, az nyilvánvalóan szubjektív, ezt a szerző is elismeri, majd választ egyet a versengő definíciók közül. A mi érvelésünk elbírja hogy megengedjük azt a feltételezést, hogy a melegházasság a házasságnak mint hagyománynak olyan mértékű átalakítása, ami annak eltűnését jelenti. Ezt - szubjektív kérdés lévén - nyilván sokan nem gondoljuk így, sokan pedig igen.
Az a felvetés, hogy bizonyos embereknek joga van mások számára valamit megtiltani, mert az ő világnézetüknek az nem felel meg, viszont minimum is szubjektív. Ha etikai/jogi szempontból nézzük a kérdést, akkor mások számára megtiltani valamit akkor lehet, ha az számunkra hátránnyal jár. Annak nem-felismerése, hogy szubjektív kárra (amely a személy lelkiállapotától függ) hivatkozni mint egy objektív kártétel indokára nem jogos/etikus, tudománytalan.
Ha egy pillanatra figyelmen kívül hagyjuk azt, hogy témánk nem a házasság elnevezése, hanem hogy a jogi forma megengedje-e a melegházasságot, a nyelvészeti megközelítés a jogi/etikai megközelítésnél megengedőbb: a nyelv oda fejlődik, ahová akar, és bizonyos szavak időben különböző dolgokat jelentenek, illetve egy dolog a saját és a nyelv fejlődésével párhuzamosan időnként új neveket kap. Ebből a megközelítésből az következik, hogy a "házasság" szó használata a jogi forma megnevezésére politikai kérdés (lenne, ha bárki komolyan felvetette volna), és mint ilyen, Magyarországon jelenleg az állampárt kompetenciájába tartozik. A szerző ha komolyan gondolná ezt a problémáját, csak meg kell kérnie azokat, akiknek mindennap a seggét nyalja. (Nem gondolom, hogy eredményesen, hiszen az állampárt számára ez a téma egy újabb eszköz az emberek uszítására, nem a megoldásban érdekeltek.)

A szerző egészen odáig elmegy, hogy szerinte a sajtos omlett sajtból és tojásból van, ami - miközben számomra is ez a kívánatos állapot - figyelmen kívül hagyja a modern élelmiszeripar "eredményeit".

A hagyománnyal kapcsolatos érvelésnek persze az a problémája is megvan, hogy kizárólag a zsidó-keresztény hagyományra, és annak is a múlt század vége előtti állapotára koncentrál.
Más kultúrkörökben a házasság egy nő és több férfi vagy egy férfi és több nő, a modern nyugati civillizációban (ami a zsidó-keresztény hagyomány folytatása) pedig akár két azonos nemű ember között is köttethet.
Ilyen módon gyakorlatilag amellett érvel, hogy Magyarország maradjon a múlt századi zsidó-keresztény kultúrkörben.
Ez, ha nem lennének etikai ellenérvek, értékválasztási kérdés lenne.
A tudománytalan önellentmondás ott van, hogy a "Magyarország éveket, ha nem egy egész évtizedet, ugrott vissza az európai jogfejlődésben” kijelentést támadásként, nem pedig tényközlésként értékeli.

A szerző a hagyományokról szóló részben antropológiai jellegű érveket is megpróbál felhozni: "A normatív mérce felállítása sem olyan bonyolult feladat, mint Garrett gondolja: a házasság esetében ilyen mérce volt, hogy milyen mélyen érinti a házasság egy-egy  eleme  az  ember antropológiáját –s ez alapján már nem fejlődhetne a házasság a melegházasság elfogadása felé". Maguk az érvek tudománytalan módon nem kerülnek kifejtésre, még rájuk vonatkozónak tűnő idézet sincs, csak annak elismerése, hogy az
antropológiai érvek nem a hagyomány témájához tartoznak.

A természetjogi részben a szerző azt a definíciót adja, hogy "A természettörvény tana, amely az ókori görögöktől napjainkig létezik, a minden ember számára evidens, „szívünkbe írt” erkölcsi törvényt kutatja. A természettörvény igénye szerint racionális, általános érvényű és változhatatlan".

Eszerint a definíció szerint nem lehet természettörvénynek nevezni olyan törvényt, amit nem érez mindenki evidensnek.
Tudománytalan nem felismerni, hogy ez alapján a definíció alapján nem lehet természettörvényi érveket felhozni a melegházassággal kapcsolatban.
Ha viszont azt a definíciót alkalmazzuk, hogy a törvényeknek tükrözniük kell azt a tudást, amivel a természetről rendelkezünk - tehát hogy a törvényalkotó dolga a tudományos eredmények figyelembevétele - akkor rövid úton (akár a populációbiológia, akár a pszichológia eredményeinek felhasználásával) bizonyítható, hogy a természetjogi felfogás a melegházasság engedélyezése indokolt. A szerző által közölt idézetek alapján Burke is az utóbbihoz hasonló definíciót vallott.

A szerző a fejezet végéig eljut oda, hogy más természettörvény definíciók nem követelik meg az 'egész emberiség beleegyezését'. 

A következő fejezetben a szerző folytatja a természettörvény eszmetörténetének bemutatását.

Érvelést csak az ezutáni fejezetben találunk: "úgy kell cselekedni, hogy a természetben rejlő célok  megvalósuljanak.  Így  magának  az  emberi  heteroszexualitás  természetének  még nem felelünk meg egy fiziológiailag helyes aktussal, hanem csak ha azt is respektáljuk, belülről mire is irányul ez az aktus.” Az inclinatio naturalis célja pedig a szexualitás esetében Szent Tamás számára  egyrészt  a  szaporodás,  másrészt  az  örömszerző  és párkötő  jelleg,  a  debitum conjugale."

A melegházasság esetében nyilvánvalóan fennál a "debitum conjugale", de a szaporodás, mint cél támogatása is; sok meleg pár éppen gyereknevelés céljából köt házasságot, tehát a szaporodást legalább a darwini "fajfenntartás" értelemben támogatják.
A szerző Szent Tamásra hivatkozik, implikálva hogy az inclinatio naturalis megjelölése vélemény kérdése. Mivel nem sok gondolkodást igényel olyan (pl. a fenti, éppen a Szent Tamás definíciójára épülő) definíció megtalálása, amely a melegházasságot a szerző ebben a fejezetben alkalmazott definíciója alapján támogatja, ezért ennek figyelmen kívűl hagyása ugyanúgy tudománytalan, mint az, hogy a szerző figyelmeztetés nélkül egymásnak ellentmondó definíciókat használ ugyanannak a fogalomnak a meghatározásához.

A szerző az ezutáni fejezetben tovább próbálkozik az érveléssel. Kifejti, hogy a homoszexualitás nem szolgálja az emberi faj javát. Ez a kijelentés nyilvánvalóan figyelmen kívül hagyja mind a fajfenntartást, mint az emberi faj javát (lásd az inclinatio naturalis definíciónkhoz kötött érvelést), mind a populációbiológiai érvelést, mind azt a tényt, hogy az emberi szenvedések csökkentése - az emberek ideológiai alapú kirekesztésének csokkentésével - is az emberiség javát szolgálja.

A következőekben megtudhatjuk, hogy a szerző mégiscsak figyelembe vette az inclinatio naturalis általunk is használt definícióját, hiszen amellett érvel, hogy csak a fajfenntartásban nemi aktus nélkül segíteni (a homoszexuális nemi aktust itt irrelevánsnak véve), nem felel meg a moralitás kritériumának. Itt már a harmadik természettörvény-definíciót használja, de mivel a definíciót magát tudománytalan módon nem adja meg, az érvelés nem igazán követhető. Ha jól értelmezem, valami olyasmit mond, hogy a szexuális aktus csak akkor morális, ha a felek tudják gyermeknemzésre használni, még ha éppen nem ebből a célból alkalmazzák is. Azért is nehéz kihámozni a gondolatmenetet, mert később éppen amellett érvel, hogy akik önhibájukon kívül nem tudnak gyermeket nemzeni a párjukkal, azok is morálisan járnak el, de ebből a körből valamilyen rejtélyes okból a homoszexuálisokat kivonja.


A III.1.1 fejezetben a szerző kifejti, hogy XVI. Benedek szeretet-definíciója valamilyen közelebbről meg nem határozott módon támogatja az érvelését. Mivel a pápai definícióból nem következik különbség a hetero- és homoszexuális párok közötti szeretett között, értelmezhetetlen a kijelentés érvelésben elfoglalt szerepe.

Ezután a szerző kijelenti, hogy "Márpedig  az,  hogy  a  közös  gyermek nemzésére való képesség a házasság elengedhetetlen alkotóeleme, s házasság csak férfi és nő közt jöhet létre, nem zsidó-keresztény találmány. ", majd a szélesebb értelemben vett (annak előzményeit és folytatását is magában foglaló) zsidó-keresztény kultúrkörből hoz példákat. Az érvelést gyengíti, hogy a melegházasság létezésére való utalásokat találunk ugyanezekben a (zsidó és római) kultúrkörökben, és hogy a melegházasság Rómában  i.e. 342-től illegális, amiből következik, hogy előtte nem volt az. Ennek figyelmen kívül hagyása szintén tudománytalan.

Ezután a szerző úgy érvel, hogy a melegházasság elfogadása után nem lenne a barátság és a házasság megkülönböztethető. Mivel a házassághoz tartozik egy formális aktus (a házasságkötés), amelynek jogi következményei vannak, ez a felvetés szintén tudománytalan.

A következőekben a szerző a poliamória és a poligámia házasság útján történő elismerése ellen érvel, összemosva ezt a két erősen különböző fogalmat, majd egybemossa ezeket a korhatáron és a rokonsági fokon alapuló házassági korlátozások eltörlésével.
Érvelésként csupán a hagyományra hivatkozást és a házasság intézményének kiüresítését tudja felhozni, amelyeket fenntebb már cáfoltunk.

A poliamória más nem heteronormatív kapcsolati formákkal való ilyen összemosása azért rendkívül káros, mert megnehezíti a fogalom ismertté válását, márpedig a poliamór beállítotságú emberek gyakran maguk is elhiszik azokat a sztereotípiákat, amelyek férfiak esetén a férfinem alapvető kicsapongó tulajdonságára, nők esetén pedig anyagi haszonszerzésre fogják ezt az egyébként evolúciós okokból létező jelenséget, így nehezítve meg az ilyen emberek számára azt, hogy identitásukat felismerjék, és tájékozódjanak azokról a stratégiákról, amelyek elengedhetetlenek lelki békéjük és sok esetben lelki egészségük helyreállításához.

Itt kell azt is megjegyezni, hogy a szerző által magasnak tartott, az USA-ban létező félmillió poliamórikus kapcsolatra vonatkozó szám éppen a fenti mechanizmusok miatt csupán a jéghegy csúcsa: sokan poliamórként monogám párkapcsolatokban szenvednek végig egy életet. Figyelembe véve azt, hogy az emberek 30%-a "megcsalja a párját", a (részben fel nem ismert) poliamórikus identitású emberek száma akár két számjegyű százalékot is elérhet, tehát nem kizárt hogy a legnagyobb nem-heteronormatív populációról beszélünk.


A klasszikus házasságfelfogásról szóló fejezet a szélesebb értelemben vett heteronormatív házasságdefinícióval indul, és annak egyedüli elfogadhatósága mellett érvelve megismétli azt a logikai zűrzavart, amit a gyermeknemzés szerepével kapcsolatban már láthattunk, a meddőség alesetének külön fejezetet is szentelve.

A III.1.4 fejezetben a szerző tudománytalan módon azzal az erős logikai hibával indít, hogy szerinte a melegházasság nem értelmezhető egyszerre a házasság elérhetővé tételeként bizonyos kapcsolattípusok számára, és a házasság fogalmának újraértelmezéseként. Ez azt mutatja, hogy a szerző a definíció fogalmával nincs tisztában, ami jól magyarázza sok más tudománytalan érvelési kísérletét is.

Az a felismerés viszont helytálló, hogy az állam a házasság kérdésében nem lehet semleges: annak definíciója a törvényhozó felelőssége, és nem tud egyszerre két definíciót alkotni.
Azt is helyesen felismeri, hogy a házasság pontosan azért nem magánügy, mert másokra kiható hatásai is vannak, és hogy a gyermekek védelme ebben a kontextusban is fontos szempont.

A következő fejezetben a szerző elismeri, hogy a meleg párkapcsolatok létezése társadalmi realitás, majd azzal érvel a melegházasság ellen, hogy a gyermeknevelésben fontosak a nemi szerepek. A tudománytalan önellentmondás akkor keletkezik, amikor elismeri ezeknek a nemi szerepeknek a biológiai-pszichológiai meghatározottságát - amelyről korábban belátta, hogy nem feltétlenül esik egybe a biológiai nemmel, még akkor sem, ha az egyértelmű.
A szerző ezek után azt feltételezi - helytelenül - hogy egy melegházasságban nincs a heteronormatív házasságokban tapasztalhatóhoz hasonló szereposztás, hanem "uniformizálja a nemeket".
Ez természetesen olyan tudománytalan tévedés, ami alapvető - akár pszichológiai, akár antropológiai jellegű - ismeretek birtokában is nevetségesen pontatlan. A szerző az antropológiára hivatkozik is.
A fejezet végén pedig elismeri a szerző, hogy a hibás szabályozás "hosszú távú negatív következményekkel együtt jelentős anyagi és szellemi árral jár a társadalom számára (például a több tönkrement család több pszichológiailag problémásabb felnőttet jelent a következő generációban, amely kihat az ő családjukra, a munkavégzésükre, mindenre). Ezek  a  következmények  pedig  általában  az  amúgy  is  hátrányos  helyzetű társadalmi csoportokat sújtják a leginkább."
Ez egy jól összeszedett érvelés a melegházasság bevezetése mellett, a szerző tudományos módszerben való járatlanságának tudjató be, hogy nem vonja le a következtetést. Alternatív magyarázat lehet az, hogy a szerző tendenciózus homofób propagandaként próbálja a PhD értekezését használni, ezt azonban nem bizonyítja, hogy életvitelszerűen homofób propagandával foglalkozik.

A következtetésekről szóló fejezetben a szerző helyesen felismeri, hogy a házasság egy jogi aktus - tehát inherensen jogok kötődnek hozzá -, majd tudománytalan módon önellentmondásba keveredik azt állítva, hogy a homoszexuálisok megfosztása a házassághoz kötődő jogoktól "nem sérti az egyenlőséget".

Ezután a szerző ismét megismétli, hogy a házasság megkülönböztető jegye "a testi egyesülés útján való gyermekvállalás lehetősége", de az ennek indoklására szánt, fentebb bemutatott fogalmi zűrzavart nem fokozza további érveléssel.

A semleges államról való eszmefuttatás nehezen értelmezhető: a szerző ugrál a definíciók között, és elkerüli annak a "semleges állam" definíciónak a tárgyalását, amely szerint az állam semlegessége azt jelenti, hogy az állam megpróbálja elkerülni egy adott világnézet ráerőltetését a polgáraira. Ez a felfogás vitán felül egyfajta világnézet eredménye, ami a liberalizmus "Primum non nocere" etikai alapelvére épít: a lehetőségeink közül a legkisebb kárt okozót válasszuk.

Ennek az aspektusnak azért van különös jelentősége, mert azt mutatja be, hogy a melegházasság körüli vita tulajdonképpen két etikafelfogás közötti vita: a liberális nézet számára a fő szempont az emberi szenvedés minimalizálása,
míg a konzervatív nézet efölé a szempont fölé rendeli az általa többséginek érzékel vágyat arra vonatkozóan, hogy mások kárára ragaszkodjanak egy adott világnézetnek megfelelő berendezkedésnek, miközben az semmilyen, nem a saját kissebrendűségi érzéseik által okozott problémájukat nem orvosolja. 
Itt érdemes megjegyezni, hogy a homofóbia, rasszizmus és a kirekesztés más formáinak általános pszichológiai mechanizmusa ugyanaz: az egyén saját kisebbrendűségi érzéseit kompenzálandó a problémái okozójaként megjelöl egy társadalmi csoportot,
így véve le a saját válláról a tetteivel való szembenézés felelősségét. Ezen viselkedések mindegyike ezért hemzseg a logikai hibáktól, tudománytalan, még akkor is, ha a kirekesztó gondolatokat tudományos dolgozatba próbálja csomagolni.

Talán nem véletlen, hogy a következő fejezet a melegjogokkal kapcsolatos etikai kérdéseket próbálja meg elemezni. Természetesen elcsúszik abban a kérdésben, hogy az LMBTQ közösségek választott közösségek-e. Amennyiben az LMBTQ közösséget úgy definiáljuk, mint olyan közösségek összesség;t, amelyek valamely LMBTQ téma köré szerveződtek, ebben az esetben azok választott közösségek. Ha viszont azoknak az embereknek a halmazaként definiáljuk, akiket szexuális orientációjuk miatt ér diszkrimináció, akkor nem választott közösségről beszélünk. Lehet amellett érvelni, hogy ez utóbbi definíció nem tartalmazza a közösség megkülönböztető jegyeit, ez azonban nem cáfolja azt, hogy vannak olyan helyzetek, amikor a kifejezést ilyen értelemben használják.

A szerző ezután azt mondja, hogy "Alapvető  érzelmi,  társas  és  intim  vágyakozásaink,  szükségleteink  megélése  természetesen gazdagabbá  teszi  életünket,  de  miért  kellene  ezt  bárkinek  is  biztosítania  a  számunkra?"
Ami igaz is lenne, csak éppen nem a szűkségletek biztosításáról, hanem a szükségletek megéléséhez való jog biztosításáról van szó. Ez a logikai hiba rendszeresen előfordul az alapvető emberi jogokat sértő cselekedetek indoklásaként,
és rendszeresen együtt jár a liberalizmus és a baloldal összemosásával. Az a tény, hogy ez a konzervatív propaganda gyakran alkalmazott technikája, még nem bizonyítja azt, hogy a szerző tudatosan, propagandacéllal használja ezt a technikát, még akkor sem, ha amúgy életvitelszerűen konzervatív propagandával foglalkozik, és ebben a tanulmányában is indokolatlanul sokszor emlegeti a marxizmust.

A szerző ezután igazat ad abban Ballnak, hogy "nem  elfogadható,  ha  bárkit  is  pusztán  szexuális orientációja  alapján  értékelünk,  a  homoszexuálisokat  például  pusztán  homoszexualitásuk szempontjából, hiszen a melegek is elsősorban emberek, mindenki máshoz hasonló gondokkal és bajokkal, örömökkel és bánatokkal, s arányvesztés kiemelni pusztán szexuális orientációjuk aspektusát velük kapcsolatban".
Az önellentmondás pedig ott rejlik, hogy a szerző ebben a dolgozatban mást sem tesz, csak ezt az egyetlen aspektust hangsúlyozza a melegházassággal kapcsolatban, miközben pl. elismeri, de figyelembe nem veszi, hogy vannak nagyon jó homoszexuális szülők, akiktől a házasságban való gyermeknevelés lehetőségét elvenni nem más, mint pusztán a szexuális orientációjuk aspektusának kiemelése.

Az ezután következő érvelés ismét a melegházassággal kapcsolatos vita etikai aspektusára világít rá: a szerző tagadja az igazságosság, egyenlőség és az együttérzés elsődlegességét. Ezek a címkék a liberális gondolkodóknál mind a liberális "Primum no nocere" alapelv bionyos szempontú megközelítései, hiszen a buddhizmustól Hippokratészen át Jézus tanításainak nem-dogmatikus megközelítéséig minden etika alapja ez.
A szerző nem véletlenül mulasztja el megemlíteni, hogy szerinte milyen etikai megfontolás tudná felülírni a "Primum no nocere" elvet, az egyetlen ilyen ugyanis dogmák elfogadása, aminek emlegetésével a társadalom többsége számára elfogadhatatlanná válna minden etikai jellegű érvelése.

A szerző ezek után hosszasan csodálkozik azon, hogy vannak államok, amelyek a "többség diktatúrája" vs. "jogállamiság" demokráciafelfogások közül az utóbbit alkalmazzák, majd felteszi a kérdést, hogy " a melegektől való irracionális félelem miként tágult ki a melegházasság ellenzésére." Választ azonban nem kapunk, tehát csak elképzeléseink lehetnek, hogy a szerző esetében ez hogyan történt.

Az Európai Parlament P6_TA(2006)0018 állásfoglalásának bemutatásakor a szerző egy fordítási hibára hivatkozva kijelenti, hogy az veszélyt jelent a lelkiismereti- és vallásszabadságra. Ennek alapja az, hogy a fordítási hibás szöveg értelmezhető úgy is, hogy a melegjogok korlátozásai ezen emberi jogokra alapuló érvelésen nyugodnak. Az eredeti szöveg egyértelművé teszi, hogy az ilyen érvelések logikájával komoly gondok vannak.

A szerző a Yogyakarta alapelvek bemutatásánál hangsúlyozza, hogy az ENSZ közgyűlés azt többször elutasította, ezért nincs jogi hatályuk és hogy nem demokratikus úton jöttek létre. Azt elfelejti megemlíteni, hogy az ESZ különböző szervei, az Európai Parlament és több kormány valamint bíróság is megerősítette ezeket az alapelveket, fontos jogi irányelvként azonosítva az alapelveket.

A következő fejezetben a szerző ismét a "többség diktatúrája" vs. "jogállamiság" demokráciafelfogásokat állítja szembe egymással, a "többség diktatúrája" mellett érvelve. Mivel ez a kérdés csak a jelenlegi mainstream, a plurális szavazási rendszer és a kizárólag képviseleti vagy bázisdemokráciát elképzelni képes korlátozott demokráciafelfogás keretei között értelmezhető szembeállítás, ezzel a résszel itt terjedelmi okok miatt nem foglalkozom. Az idevágó érvelés nagy részét erről szóló művemben kifejtettem: https://magwas.gitbooks.io/enumerati/content/en/

A III.4 fejezetben a szerző a melegházasságot mint mások alapjogait korlátozó intézményt próbálja meg bemutatni.

A III.4.1 fejezetben főként olyan példákat hoz, ahol vallási szervezeteket köteleztek kormányok melegházasságok elismerésére. A szerző csak azt a tényt felejti el felsorolni, hogy ezen esetek mindegyike abból adódott, hogy a vallási szervezetek a témához kapcsolódó állami feladatok ellátásának jogával bírtak. Tehát itt az emberi jogi konfliktust nem a melegházasság, hanem az állam és az egyház szétválasztásának hiánya okozta.
Másképpen nézve az egyház magánügyeiben széles körű vallásszabadságát azokban az esetekben korlátozták, amikor az alapjogi sérelmet okozott volna olyan embereknek, akik nem tekintik magukra nézve kötelezőnek az adott egyház tanításait.
A fejezetben említett többi esetben pedig egyszerűen az alapjogi sérelmet okozó diszkriminációt tiltották. Megengedve, hogy létezhetnek ezek között olyan esetek is, ahol a különböző emberi jogok közötti egyensúly mérlegelése azok nem valamely világnézet által elfogadott erősorrendjének megfelelően történt, az az alapelv hogy emberi jogot csak más emberi jog biztosítása érdekében lehet korlátozni, bizonyosan nem sérült. A fejezet nagyrészt anekdotikus bizonyítékokat szolgál fel, ami szintén tudománytalan érvelési hiba.

A III.4.2 fejezet kizárólag anekdotikus bizonyítékokat szolgáltat. Mivel az soha nem volt kérdéses, hogy létezik bírói tévedés, feleslegesnek tartom egyenként elemezni ezeket az eseteket abból a szempontból, hogy mikor beszélhetünk a homofóbiához fűződő képzelt jog "sérelméről" és mikor bírói tévedésről.

A III.4.3 fejezet egyenesen a gyűlöletbeszéd tiltását állítja be az emberi jogok megsértésének. Azt a szerző is elismeri, hogy kevés esetben született elmarasztaló ítélet, ezzel valószínűsítve, hogy az ilyen ügyekben általában nem a homoszexuálisok kjavára szoktak a bírák tévedni. Speciálisan Magyarországon pedig egyenesen nyilvánvaló, hogy rendkívül szélsőséges módon kell fogalmazni ahhoz, hogy a gyűlöletbeszéd vádja megálljon. Ezt mi sem bizonyítja jobban, mint hogy a szerző szabadlábon van.
Ebben a fejezetben tettenérhető az a szokásos konzervatív tévedés, amely nem tudja megkülönböztetni a véleményt a tényektől, és hamis tényállítások számára követel a véleményeket megillető védelmet. Ami tudománytalan megközelítés.
Azt persze el kell ismerni, hogy a gyűlöletbeszéd meghatározásával a jogalkotónak komoly gondjai vannak, nem kis részben a folyamatosan változó kommunikációs csatornák miatt. Az a meghatározás, amely a gyűlöletbeszéd tilalmát a szigorúan vett uszításra korlátozta, egészen az elmúlt időkig elegendőnek tűnt (magam is redundánsnak tartottam a gyűlöletbeszéd tiltására irányuló próbálkozásokat, hiszen ezt az értelmezést a Büntető Törvénykönyv más rendelkezései lefedik). Ugyanakkor a mostanában kibontakozó információs hadviselés a szorosan vett gyűlöletbeszét értelmezésbe bele nem tartozó tevékenységeket is sikeresen használja fizikai aggresszióba torkolló gyűlölet keltésére: a jelen helyzetben indokolt lenne a nagy hozzáféréssel rendelkező entitások által tudatosan terjesztett hazugságok szankcionálása, ideértve az érdemben nem cáfolt tudományos eredmények megkérdőjelezését és a hozzáférhető tények megismerhetőségének tagadását is. A tudományos közösségnek emiatt nagy felelőssége van abban, hogy a tudományos igényességet nélkülöző munkákat ne lehessen tudományos eredményként beállítani. Jelen esetben a Pázmány Péter Katolikus Egyetem Doktori Tanácsának felelőssége a szerző tudományos fokozatának megvonása.

A szerző nagyon helyesen kifejti, hogy "Ha pedig egy állam bevezeti a melegházasságot és ennek megfelelően foglal állást, abból az következik számára, hogy a hagyományos álláspont önkényes megkülönböztetésen alapul." Innen csak az a felismerés hiányzik, hogy a melegházasság bevezetése melletti érv éppen ennek az önkényes megkülönböztetésnek a felszámolása.

A IV.1 fejezetben a szerző bemutatja, hogy a házasság kultúrákon átívelő definíciója nem lehet monogám vagy csak férfi-nő kapcsolatra építő, hiszen minden forma előfordul. Ugyanakkor a melegházasságot a "primitív" társadalmakkal társítja, és amellett érvel, hogy ezek a - közelebbről meg nem határozott módon - "primitív" kultúrák nem lehetnek minták a 21. század nyugati társadalmai számára. Az érvelés tudománytalansága az, hogy nem adja meg az általa használt "primitív" címke definícióját, és hogy azt a tényt figyelmen kívül hagyja, hogy a 21. századi nyugati társadalmakban igenis terjedőben van a melegházasság elismerése.

A következő fejezetek összefoglalják a nyugati és specifikusan a görög házasság fejlődését, kitérve azokra a tényekre, amelyek a dolgozat korábbi részeinek egyes érveinek cáfolására alkalmaztam.

A IV.1.3 fejezet beismeri, hogy a házasságnak gyakorlatilag minden formája létezett a történelem folyamán, és megkérdőjelezi, hogy ezek indokolják-e azt hogy ezeket a formákat elismerjük?
Ha a szerző egyik érve nem a hagyományok tisztelete lett volna, ez nem is lenne tudománytalan önellentmondás.

A IV.2 fejezetben a szerző amellett érvel, hogy a homoszexualitás nem lehet veleszületett. Ez részben amiatt tudománytalan, mert a szerző korábbi kijelentéseinek mond ellent, másrészt azért mert nem az identitás veleszületettsége, hanem megv'ltoztathatatlansága az érv, a megváltoztathatatlanságnak a veleszületettség csak egy lehetséges oka. A fejezet szelektíven válogat a szakirodalomból, és olyan nyilvánvaló baromságokat is idéz, hogy ha a homoszexualitás veleszületett és természetes, akkor az emberek felének homoszexuálisnak kellene lennie, vagy hogy genetikai okokkal nem magyarázható egy fenotipus folyamatos kismértékű jelenléte egy populációban. Mind a szelektív forrásválasztás, mind a nyilvánvalóan megcáfolt eredményekre hivatkozás tudománytalan.

A IV.2.1 fejezetet a szerző egyetlen, az agyszerkezet és a homoszexualitás kapcsolatát indokló kutatást elemez. Hihető módon megkérdőjelezi annak módszereit. Itt szintén a rendkívül szűk, szelektív irodalomválasztás a tudománytalan elem. A többi ugyanolyan eredményt hozó kutatás és érvelés kritikáját kihagyja. Arról nem is beszélve, hogy korábban maga ismerte el az agyfejlődés zavarait a homoszexualitás egyik lehetséges okaként.

Az ikerkutatásokról szóló rész érdemi kritikájához utána kellene számolnom, hogy sikerült-e statisztikailag szignifikáns eredményeket ebagatellizálni, amit most kihagyok, de szívesen pótolom, ha ez szükséges a tudományos fokozat megvonásához.
Azt azonban ismét megjegyezném, hogy nem a biológiai determináltság, hanem a megváltoztathatatlanság az érvelési alap.

A IV.2.3 fejezetben a szerző hivatkozik azokra a tanulmányokra, amelyek egyértelműsítik, hogy a szexuális orientációban a genetika is szerepet játszik, ezzel cáfolva az előző két fejezetben érvelni próbált hipotézist.

A következő, a tudományos kutatásokat összegző fejezetben a szerző ismét belátja, hogy a szexuális orientációt a biológiai, társadalmi, stb okok összetett hatása határozza meg, ismét a dolgozat érvelését aláásva.

A következő fejezet amellett érvel, hogy "Mindenesetre abban talán megegyezhetünk, hogy attól, hogy valamire hajlamunk van, az még nem ment fel minket az ezen hajlam szerint való cselekvéshez fűződő felelősségünk alól. Talán egy hajlam valamilyen mértékben csökkenti a szabad akaratunkat és így a felelősségünket is, de nem teljes mértékben". Igen, ebben megegyezhetünk. De az érvelés szempontjából ennek akkor lenne jelentősége, ha a homoszexuális hajlamról sikerült volna bármilyen módon belátni, hogy az kártékony.

A következő fejezetből megtudhatjuk, hogy a homoszexualitás (részben) genetikus meghatározottságának a melegek körében nem örül mindenki. Egy tudományos eredménynek nem örülni kell, hanem azt megalapozottságának megfelelő mértékben elfogadni, és a IV.2.3. fejezetben a szerző bőven elegendő érvet hozott fel ennek az eredménynek az elfogadása mellett. Egy tény azon az alapon való tagadása, hogy az valakinek nem tetszik szintén tudománytalan logikai hiba.

A IV.3 fejezet azt a kérdést boncolgatja, hogy megváltoztatható-e a homoszexualitás. A tendenciózus összeállítás nem tudja nem elismerni, hogy legalábbis vannak olyan homoszexuálisok, akikre nem lehet azt mondani, hogy mentális zavarral küzdenek. Azt pedig a legszélsőségesebbbek kivételével mindenki belátja, hogy lehetnek olyan esetek, amikor a homoszexuális identitás mögött olyan mentális problémák vannak, amelyek kezelésétől a homoszexuális identitás elmúlik.
Az is sokatmondó adat, hogy még a "reparatív terápia" gyakorlói is nagyon messze nem 100%-os eredményről számolnak be, pedig az általuk kezelt populációt nem lehet reprezentatívnak tekinteni.
Mindezek a szerző által felsorolt tények azt bizonyítják, hogy igenis létezik "igazi", nem mentális zavart jelentő szexualitás, ami a szerző által bizonyítani kívánt tétel cáfolata.

A IV.4 fejezet bemutatja, hogy a promiszkuitás és a poliamória a melegek körében elterjedt, a melegekre vonatkozva elismeri, hogy a poliamória stabilizálja a romantikus kapcsolatokat, és azt találja, hogy a kapcsolatok hossza a melegek körében rövidebb, mint a heteronormatív kapcsolatokban. Ez utóbbinak a gyermekvállalással kapcsolatos összefüggését nem vizsgálja, noha a homoszexuálisok számára ez sokkal nehezebb - tehát ritkább - lehetőség, mint a hetero párok számára, ugyanakkor az, hogy a geyrmekvállalás segít a kapcsolatok stabilizálásában, könnyen érvelhető szempont.

Ezt a hanyagságot húzza alá az, hogy a IV.5 fejezetből megtudhatjuk, mennyivel nehezebb egy gyermek örökbefogadása. A fejezet statisztikai megközelítésének tarthatatlanságát ezen írás elején már bemutattuk, ezért itt csak arra az eredményre koncentrálnánk, hogy bizonyos kutatások szerint "az azonos nemű szülők még jobban is nevelnek, mint a különneműek". Ha figyelembe vesszük, hogy a melegek körében jobban elterjedt a poliamória, hogy az etikus poliamóriát folytatók "kénytelenek" az átlagnál erősebb önismereti és párkapcsolati készségekkel rendelkezni, valamint hogy a "sima" melegek is általában komoly önismereti fejlődés során jutnak el a kibújásig, ez az eredmény egyáltalán nem meglepő. Persze a mérleg másik serpenyőjében az is benne van, hogy a melegeket sokkal több pszichikai stressz éri, ami nyilván nem segít lelki egészségükön. Ezért nem is amellett érvelünk, hogy a melegek statisztikailag "jobban" nevelnének gyerekeket, hanem amellett, hogy nem elhanyagolható számban vannak közöttük olyanok, akik ezt legalább olyan jól teszik, mint a heteró szülők, és őket emiatt etikátlan lenne kizárni a gyermeknevelésből, mind saját, mind gyermekeik érdekében.
Nem igazán tartozik a tárgyhoz, csak a szerző pszichológiai kérdésekben való járatlanságát mutatja, hogy az ADHD "veszélyéről" és az ilyen gyerekek "gyengébb képességei"ről beszél.
Mindeközben az ADHD mentális zavarként való besorolása minimum vitatott, a tudomány jelenlegi állása szerint kb. 75%-ban genetikailag meghatározott, valamint egyes tudományos eredmények az okok közül kizárják a nevelési stílust.
Ugyanakkor ismert, hogy az ADHD-s emberek gyakran kimagasló szellemi képességekkel bírnak, ezt az adottságot az átlagnál jobban képesek kihasználni az egyéni boldogulásuk érdekében, valamint katasztrófahelyzetekben az ADHD-s gyerekek túlélési esélyei lényegesen magasabbak az átlagos gyermekekénél.

A IV.6 fejezet a "fajok" (helyesen rasszok) közötti házasságot keveri ide, csak azért, hogy ismét használhassa azt a fenntebb már megcáfolt érvet, hogy a melegházasság valamilyen okból nem felelne meg a házasság definíciójának.

Az V. rész a melegházasság elleni vallásos alapú érvrendszerrel foglalkozik. Rögtön az elején elismeri, hogy ez az érvelés nem racionális, tehát tudománytalan.

A VI rész összefoglalja az előző részek legfontosabb érvelési hibáit, ezért azzal külön nem foglalkozom.

