# A Fordizmusról

Tegnap megtudtam, hogy Fordista vagyok. Csak nem teljesen.

A Fordizmus fő mondanivalója az, hogy alkalmazzuk a tudományt a tömegtermeléshez.

A három alapelv, ahogyan a Wikipédiában olvasható:

1. A termékek szabványosítása (semmi nem készül  kézzel, mindent gépekkel és mintákból készítünk, kevésbé képzett munkásokkal).
2. A futószalag használata amely céleszközöket és gépeket használ, hogy kevésbé képzett munkások is hozzá tudjanak járulni a termék elkészítéséhez
3. A munkások magasabb fizetést kapnak, és meg tudják engedni maguknak azokat a termékeket, amiket készítenek.

A startupom ezeket az alapelveket alkalmazza ahhoz, hogy a kódolást a tömegek számára elérhető szakmává alakítsa. A programozók gyűlölik.

A bűnünk az, hogy egyszerű embereknek jó fizetést ajánlunk, és lehetővé tesszük számukra, hogy akkor és ott dolgozzanak, amikor és ahol kedvük tartja.

Úgy érzik, hogy az [alapelveik](https://agilemanifesto.org/principles.html) egyikét, amely az egyéniségekből álló csapatok fontosságát hangsúlyozza,
megsértjük.
Ők a programozók individualizmusát hangsúlyozzák. A programozók szuperhősök: ismerik a megrendelőik szakmáját, nagyon sokat tudnak a programok tervezésének
művészetéről, és egy csomó dolgot képesek fejben tartani. Jól láthatóan az elit.

Mi nem tekintünk az individualizmusra olyan módon, mint ők: a kódolást (amely sokban, de nem mindenben különbözik a programozástól)
direkt tettük olyan szakmává, amelyben mindent szűk határok között lehet csinálni: Ez egyszerűbbé teszi a művelését, és a hibák valószínűségét nagyban csökkenti.

Eddig a fordizmus jó ötletnek tűnik. De a munkások fizetése és munkakörülményei azért jobbak, mert ez a befektető érdeke is. Ezt hívjuk kapitalizmusnak.

És van egy komoly probléma a kapitalizmus mostani formájával: olyan folyamatokat tartalmaz, amelyek önmagukat erősítik. Az ilyeneket pozitív visszacsatolásnak
nevezzük, és az eredményük a rendszer kataklizmikus változása. A fizika ezt mondja.

A Fordizmus néhány hátulütőjét a Szép Új Világban Aldoux Huxley előrejelzi. Az embereket gépekként kezelni nem jó, még akkor sem, ha közben
ők jól érzik magukat. De ez az erőforrások borzasztó pazarlása: Az emberek kreatívak, és együttműködve globális méretű problémákat is meg
tudnak oldani. Erre a képességre hatalmas szükségünk van most, mert a pozitív visszacsatolások eredmnyei kezdenek nyilvánvalóvá válni:
emberek éhenhalnak, miközben meg tudnánk termelni mindenkinek elegendő élelmet. emberek meghalnak olyan háborúkban, amelyeket más országok okoznak
- az olajért, vagy a fegyveripar fellendítése céljából - az ő hazájukban. Vagy gyilkosság áldozataivá válnak, mert egy politikus a szélsőségességével
próbál meg voksokat szerezni.

Az "egyenlőtlenség" szó nem megfelelő ennek leírására: túlságosan eufemisztikus, és azt suggalja, hogy azok, akik jól élnek, mindenképpen gonoszak.
Nem vagyunk azok. Néhány ember csinál rossz dolgokat, és ha megvannak a lehetőségeik, néha nagyon rossz dolgokat is.
De ez az emberek kisebbsége. Egy olyan komplex világban élünk, olyan összetett motivációk között, hogy mindenki arra van ösztönözve,
hogy fenntartsa ezt a rendszert, amely a fenti problémákat generálja: túl sokat autózunk feleslegesen, és olyan dolgokat veszünk, amikre
nincs szükségünk.

A gazdagok egy része pont olyan célokat tűz ki maga elé, amelyek a következmények kezelését célozzák, mint a zöldebb világ, vagy az emberiség megmentése a Mars
benépesítésével.

Ha egy pillantást vetünk a Fordizmus alapelveire, újrafogalmazhatjuk őket általánosabb módon is:

Az első alapelv a hatékonyságról szól. A hatékonyság azt jelenti, hogy kevesebb erőforrással többet érjünk el. Ez persze úgy érhető el, hogy a tudomány eredményeit
használjuk. Amely azt mondja, hogy a folyamatok akkor tehetők hatékonyabbá, ha mérhetőek, amihez az kell, hogy a leszállítandők szabványosak legyenek.

A második alapelv is a hatékonyságról, de talán mégjobban az ellenállóképességről szól: a változáshoz alkalmazkodni kell, így válhatunk védettebbé ellene.

A harmadik alapelv az emberek fontosságát hangsúlyozza. Mondhatod, hogy ez a fordizmusban csupán a befektetők kapzsiságának eredménye. Részben igazad is lenne:
ha a befektető kapzsi, ez ugyanazzal az eredménnyel jár. De ha belegondolsz, a legjobb módja annak, hogy te és a leszármazottaid is decens életet élhessetek,
annak elérése, hogy a világ egy olyan hey legyen, ahol mindenki jól elvan.

Tehát az alapelveket általánosabban így fogalmazhatjuk meg:

1. Tegyünk mindent hatékonyabbá a tudomány segítségével.
2. Alkalmazkodjunk a változáshoz, építsünk ki védelmet a hatásai ellen.
3. Értékeljük az embereket.

Eddig oké, de felteheted a kérdést: Hogyan fog ez megmenteni minket a közelgő összeomlástól?


Csak alkalmazzuk az alapelveket: A politika és a gazdaság folyamatok rendszerei, és tartalmazzák (muszály, hogy tartalmazzák) mindazokat a folyamatokat, amelyek
segítségével kezelhetjük a civilizáció összeomlásával fenyegető pozitív visszacsatolásokat. Ha megvizsgáljuk ezeket a folyamatokat, azt találjuk, hogy a 
kommunikációs struktúra, a motivációs struktúra, és sok kulcsfontosságú folyamat durván kontraproduktív. Szerencsére a tudománynak ma már minden lehetősége megvan
ezeknek a folyamatoknak az elemzésére, és olyan megoldások megalkotására, amelyek jobb döntéshozatalt eredményeznek az alapoktól a globális szintig (ú.n. politika),
és olyan gazdasági megoldásokéra, amik mindenki számára egy jó életet tesznek lehetővé, miközben megtartjuk a szabad piacot, mivel az egyike a legfontosabb
módoknak az emberek értékelésére - az eredményeiken keresztül.

Ha érdekel egy mélyebb elemzés, és javaslat a jobb folyamatokra, [itt megtalálod angolul](https://magwas.github.io/book/en/analysis.html),
[ez pedig egy régebbi, kevésbé érthető változat magyar fordítása](https://magwas.github.io/book/hu/)


